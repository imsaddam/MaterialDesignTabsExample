<resources>
    <string name="app_name">Tab Bar Example</string>

    <string name="one"><p>শরীফ উদ্দীন সাহেব ব্যাচেলর মানুষ। মিরপুর-১ এর চাইনিজের গলিতে ছোট্ট একটি রুম নিয়ে আছেন আজ বছর আষ্টেক হল। অত্যন্ত ছিমছাম শান্তশিষ্ট ভদ্রলোক। যে চাকুরী করেন তার মাইনে খুব বেশি না হওয়ায় রান্নার জন্য বুয়া বাড়তি খরচ। সকালে যা হোক কিছু একটা মুখে দিয়ে অফিসে যান আর ঘরে ফেরেন সেই সন্ধ্যার পরে। শুধু রাত্রের রান্নাটা কোন রকম নিজেই সেরে নেন। তাছাড়া একাকী ব্যাচেলর মানুষের মন, বলা তো যায় না কখন কী অঘটন ঘটে যায়। তাই তার সাবধানতার দরুন ঘরে কোন বুয়ার হাতের ঝাড়ু পড়েনি কখনো। \n


    \n\nঘরে একটি সিঙ্গল খাট, একটি টেবিল ফ্যান, একটি বই এর তাক, তাতে কিছু বই, এক সেট টেবিল চেয়ার আর তার আমুদে কোল-বালিশ, এই নিয়ে তার ছোট্ট ব্যাচেলর সংসার। কোল-বালিশ ছাড়া তার ঘুম আসে না। এ তার ছোট বেলার অভ্যাস। সংসারে তার সবচেয়ে বিরক্তিকর ব্যপার হচ্ছে তার খাট। তাতে উঠার সময় আর নামার সময় ক্যাচ-ক্যাচ শব্দে তীব্র আর্তনাদ করে ওঠে। তার আমুদে কোল-বালিশটি দীর্ঘদিন ব্যবহারের ফলে এর তুলোগুলো গিয়েছে শক্ত চ্যাপ্টা হয়ে, বাইরেরটা হয়েছে ঘেন্না রকম তেল চিটচিটে। এবার মাইনে পেলে প্রথমেই একটি খানদানি টাইপের কোল-বালিশ কিনবে বলে তিনি ভেবে রেখেছেন। সারাদিন পরিশ্রমের পর যদি একটু শান্তিতে ঘুমই না হয় তাইলে আর চাকুরী কীসে। </p></string>
    <string name="two"><p>কম্বল একধরনের বিছানা যা একটি লম্বা কাপড়ের টুকরো এবং যা সাধারণত ঘুমানোর সময় ব্যবহারকারীকে উষ্ণ রাখতে ব্যবহৃত হয়। কম্বল চাদরের থেকে এর পুরুত্ব এবং ব্যবহারের উদ্দেশ্যের কারণে আলাদা। চাদর একটি হালকাতম কম্বলের চেয়েও হালকা এবং পাতলা আর যেখানে কম্বল উষ্ণতা বা গরমের জন্য ব্যবহার করা হয় সেখানে চাদর ব্যবহার করা হয় পরিষ্কার-পরিছন্নতা, আরাম এবং নান্দনিকতার জন্য। কম্বল অনেক ধরনের হয়ে থাকে। কম্বলের ভিন্নতা পুরুত্ব, তৈরি কৌশন এবং এর ভিতরের উপকরণের উপর নির্ভর করে। বৈদুতিক কম্বল বিদ্যুতের মাধ্যমে কম্বল গরম রাখে। কম্বল সাধারণত উল দিয়ে তৈরি হয়, কারণ উল গরম।</p></string>
    <string name="three"><p>প্রায় নয় হাজার বছর আগে থেকেই ঘুমানোর সময় মানুষ বালিশ ব্যবহার করে। অন্তত মেসোপটেমিয়ার প্রত্নতাত্ত্বিক ইতিহাস সে কথাই বলে। মিসরীয়রা বালিশ হিসেবে পাথর ব্যবহার করত। নরম বালিশ ব্যবহার শুরু হয় গ্রিস ও রোমে। বর্তমানে ঘুমানোর অনুষঙ্গ হিসেবে বালিশের বিকল্প ভাবাই যায় না। তবে ঘুমানোর জন্য কোন ধরনের বালিশ ব্যবহার করা স্বাস্থ্যকর, এ বিষয়টি নিয়ে অনেকেই দ্বিধায় থাকেন।\n

     \n\nবঙ্গবন্ধু শেখ মুজিব মেডিকেল বিশ্ববিদ্যালয়ের মেডিসিন বিভাগের ডিন অধ্যাপক ডা. এ বি এম আবদুল্লাহ জানান, সঠিক বালিশের ব্যবহার বেশ গুরুত্বপূর্ণ একটি বিষয়। সঠিক বালিশের ব্যবহার না হলে ঘাড়, কাঁধ এসব অঙ্গে ব্যথা হতে পারে। বালিশ নির্বাচনে ফোম ব্যবহার না করে তুলার বালিশ ব্যবহার করাই ভালো। বালিশ বেশি উঁচু হবে না, আবার খুব নিচুও হবে না।

     \n\nঢাকা মেডিকেল কলেজের মেডিকেল অফিসার ডা. হুমায়ুন কবীর হিমু বলেন, কে কীভাবে ঘুমায় সেটার ওপর নির্ভর করে বালিশ নির্বাচন করতে হবে। এমনভাবে বালিশ ব্যবহার করতে হবে যেন মেরুদণ্ড সোজা থাকে। সাধারণত বালিশের উচ্চতা চার থেকে ছয় ইঞ্চি হতে পারে। তবে শারীরিক গঠন অনুযায়ী বালিশের উচ্চতা বাড়তে পারে।</p></string>

</resources>
